A **Falvak Kultúrájáért Alapítvány**, Aranyosapáti Alkotóház és Aranyos Sziget Gyermek és Ifjúsági tábor szervezésében az elhunyt Magyar Kultúra Lovagjaira emlékeztünk.

2024. szeptember 21-én szombaton a Falvak Kultúrájáért Alapítvány megható ünnepséget szervezett az elhunyt Lovagtársak tiszteletére a fenti helyszínen kialakított **Kopjafa ligetben**. A kopjafák a kultúra területén végzett tevékenységekről elnevezett hársfákat ölelik körbe.

A Magyarország Felfedezői Szövetség egykori országos Elnöke, **Rakó József** is a Magyar Kultúra lovagja, a Hagyományőrző munka hársfája alatt kapott emlékoszlopot.

Az ünnepségen a 27. sz. Jándi Dávid Hagyományőrző Barátikör alapító csapat vezetője, Jánd TÉB elnöke **Kovács Lászlóné** és **Szalai Kálmán** megválasztott polgármester, Jánd TÉB tagja a Szövetség képviseletében átadták Nick Ferenc elnök úrnak a „HŰSÉGGEL" című könyv egy példányát és emlékszalagokat helyeztek el Jóska bácsi kopjafáján.

Lélekben együtt voltunk:
- Magyarország Felfedezői Szövetség / Szeli Felfedezői
- Erdély Felfedezői és a Jándi Dávid Hagyományőrző Barátikör

---

**Pro Patria! Hűséggel!**

*Kovács Lászlóné Julika néni, Jánd, 2024.09.23.*