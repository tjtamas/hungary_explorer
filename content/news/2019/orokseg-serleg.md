Hálával és örömmel közöljük, hogy a **kibédi Mátyus István Hagyományőrző Csapat** az Örökség serleg elismerésében részesült.

A csapat nevében a díjat **Szilveszter Eszter** csapatvezető, valamint **Kovács Hont Imre** korábbi csapattag vette át január 19-én, a budapesti Stefánia Palotában, a XXIII. Magyar Kultúra Napja Gála ünnepség keretében.

Az elismerést a **Falvak Kultúrájáért Alapítvány** és a **Magyarország Felfedezői Szövetség** nyílt pályázat alapján adományozza a magyar és az egyetemes kulturális örökséget példamutatóan ápoló ifjúsági közösségek számára.

Mindez csapatunk alapítójának és fáradhatatlan vezetőjének, **Mátyus Ilona** nyugalmazott tanítónőnek az érdeme.

Nagyon szépen köszönjük az elismerést, igyekszünk ezután is a díjhoz méltó módon ápolni és továbbadni magyarságunk kultúráját és hagyományainkat!